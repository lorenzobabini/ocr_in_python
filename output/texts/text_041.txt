movimento tellurico violento, mura, torri e pa-

lazzi sarebbero crollati in maniera completa,

mentre perfino i vasi vinari e oleari rinvenuti
recentemente, dopo tanti secoli passati, sono
giunti a noi in perfetto stato di conservazione.

Il Biondo da Forlì parla di « mura e torri »,
quindi la città doveva aver raggiunto un certo
grado di opulenza se si era ritenuto necessario
cintarla di mura e costruire delle torri di avvi-
stamento, che dovevano servire come punto di
riferimento ai naviganti e come torre d’avvista-
mento contro le incursioni del nemico da terra
e dal mare.

La torre, il nobilissimo bel palazzo, le porte
di marmo, le grandi statue e simili altri orna-
menti, descritti dallo storico Adimari, ci ripor-
tano in un ambiente e atmosfera dove il lusso
e l’arte erano ovviamente ben conosciuti.

Con gli scambi commerciali, probabilmente
sia i marmi che le statue furono portati dalla
Grecia, ma artisti e architetti greci furono in-
dubbiamente presenti nella stessa Conca per
dirigere i lavori di costruzione dei palazzi ed

