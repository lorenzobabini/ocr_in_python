la nostra terra; evidentemente Nettuno deside-
ra che i confini del suo regno siano estesi, ma
per non irritare le divinità terrestri egli s’impos-
sessa in maniera subdola ed impercettibile dei
dominii terrestri. Quel che in tenera età sembrò
ai miei avi cosa trascurabile, nel tempo ha as-
sunto proporzioni allarmanti tanto che ignoro,
in verità, quale sarà il nostro destino su questo
amato lembo di terra.

E’ possibile che Nettuno non gradisca questa
nostra opposizione e resistenza alle sue mire;
d’altro canto noi abbiamo il dovere di difendere
questa terra che ci ha ospitati e nutriti per se-
coli, offrendoci i doni più pregiati delle sue vi-
scere. E’ probabile che le divinità marine pre-
tendano un compenso per averci concesso di
navigare sulle loro acque e per aver noi sottrat-
to dal grembo del mare copiosi pesci. Dovremo
offrire sacrifici al Dio Nettuno con l’intento di

placarlo e con la speranza che egli voglia essere

più benigno con la nostra terra.

Lo scorso anno le mareggiate furono di una

