« Riposatevi ora, disse Cajo, e bevete a picco-
li sorsi acqua e aceto per smorzare l’arsura e per
rinvigorire il corpo, perchè nuove energie nasco-
no per affrontare quest’impari lotta contro il
mare che appare avido di vite umane ».

Gli uomini, più che sdraiarsi, caddero ebbri

di fatica al suolo ed incuranti dei saggi consigli

del vecchio bevvero avidamente dalle anfore che
le donne porgevano loro e versarono copiosa-
mente l’acqua sulle teste e le schiene arse, men-
tre il sudore salmastro, cadendo sulle labbra,
aumentava la sete.

Le donne, inginocchiate, cospargevano le
spalle ed i fianchi degli uomini di unguenti ed
olii per lenire il bruciore provocato dalle ferite
che le ruvide funi avevano scavato sui corpi.

« Domitio, speriamo che le divinità del mare
siano così benigne da concederci il tempo neces-
sario per condurre a termine le nostre fatiche

