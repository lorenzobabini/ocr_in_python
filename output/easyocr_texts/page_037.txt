 seguito fu nota anche come Valbruna, stante il fatto che i terreni circostanti erano coperti di folte sterpaglie, di fitti boschi ed acquitrini che contribuivano a dare un aspetto tetro e deprimente alla zona. Per quanto riguarda i resti dell'antica città sommersa di cui stiamo trattando, lerudito e storico Biondo Flavio da Forlì (9), già da noi citato, scrive che ~sotto Fogara (presso Gabicce Monte) verso Rimini è un vico chiamato la Cattolica, presso il quale, quando il mare è tranquillo, si vede più sotto lacqua alcune mura e torri di una terra, che fu già inghiottita dal mare, chiamata Conca Y  Del resto, nella nostra trattazione avevamo già accennato a queste   testimonianze citando anche gli storici Leandro Alberti e Alessandro Serpieri. A completamento menzioniamo il riminese Raffaele Adimari, il quale riferiva che nell'anno 1610 era ancora possibile vedere affiorare dallo specchio d'acqua antistante al borgo di Cattolica i ruderi della città di Conca, ed a tal proposito scriveva